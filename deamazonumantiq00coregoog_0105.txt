..96-

Mihi quidem videntur artifices, eumin exemplari quod imita·
bantur duae Amazones et duo viri, velut supra in primo vase,
essent, figurarum similitudine decepti quattuor Amazones errore
quodam fecisse. Tertium autem vas aliis recentius esse e
tota figuras fingendi ratione adparet.

Aliud vas Vindobonae servatum de Duhnius Amazones
exhibere putat ¹). ln labro duae Amazones (8) mitratae, laxatis
habenis, equis ⁴i'eruntur; dextra habenas, sinistra scutum tenent.
lnter eas sunt duae figurae, utraque in duas serpentes infra
exeuntes, quae manus tamquam saxa iacturae levant (Gigantesl).
At cum Amazones inter Gigantes poni non debeantur, dubito
num figurae omnino Amazones sint} sirecte iudicavit de Duh·
nius, solum ad vas ornandum, ratione Gigantum nulla habita,
artificem eas adhibuisse oredo.

Praeterea conplures Amazonum figurae similes, quae anti-
quitus in vasis sine dubio positae sunt, in museis servatae
eonnremorandae sunt. Quorum quattuor ad idem vas, ut* videtur,
pertinentes in museo Britannico extant²): in equis, qui pedes
priores altius levant, sedentes, duae in rectum, duae retrorsum
sagittas misisse videntur; de vestitu in singulis dubitari potest;
nam figurarum superficies aliquid contrita est; vestes strictas,
quae inira in bracas exeunt, et manicis brevibus praeditae esse
videntur; praeterea mitras, balteos, fortasse etianr cingula gerunt;
bracae dubitari potest utrum ad media femora an, id qnod
mihi veri similius videtur, (nisi forte lineae in duarum figura·
rum eruribus descriptae calceos indicant) paene ad talos des·
penderint.

Similis figura equo carens Berolini (7094) servata est:
Amazon tunica brevibus manicis praedito, bracis perbrevibus,
cingulo, mitra vestita, manum sinistram quasi areum tenens
extendit, dextra e pharetra in pectore sinistro sub humero posita
sagittam extrahit.

¹)‘Ann dell’ lust„ 1883, p. 187, n.; De Saoken et Renum, Samm-
lungen des k. k. Mueuz- und Antikeuoabinets, p. 269, no. 127.
2) Anu. dell' lust, 1880, p. 347.

 

